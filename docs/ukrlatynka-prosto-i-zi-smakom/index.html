<!DOCTYPE html>
<html lang="uk-UA"><head>
	<meta charset="utf-8">
	<meta name="viewport" content="width=device-width, initial-scale=1, shrink-to-fit=no">
	<meta name="generator" content="Hugo 0.59.1" />
	
	
	<title>Укрлатинка: просто і зі смаком · LATYNKA.TAK</title>
	
	
	

	<meta property="og:title" content="Укрлатинка: просто і зі смаком" />
<meta property="og:description" content="Задля наповнення суттю заяв України про бажання стати повноцінною складовою Західної Європи усього варто, окрім іншого, здійснити дві прості речі. Перша — перевести українську мову на латинський шрифт. Відомо, скільки списів поламано в суперечках на цю тему, тим більше, що питання не вперше й ставиться." />
<meta property="og:type" content="article" />
<meta property="og:url" content="http://latynka.tak.today/ukrlatynka-prosto-i-zi-smakom/" />
<meta property="article:published_time" content="2003-07-25T14:56:20+00:00" />
<meta property="article:modified_time" content="2003-07-25T14:56:20+00:00" />


	<link rel="stylesheet" href="https://stackpath.bootstrapcdn.com/bootstrap/4.1.3/css/bootstrap.min.css" integrity="sha384-MCw98/SFnGE8fJT3GXwEOngsV7Zt27NXFoaoApmYm81iuXoPkFOJwJ8ERdknLPMO" crossorigin="anonymous">
	<link rel="stylesheet" href="https://use.fontawesome.com/releases/v5.0.13/css/all.css" integrity="sha384-DNOHZ68U8hZfKXOrtjWvjxusGo9WQnrNx2sqG0tfsghAvtVlRW3tvkXWZh58N9jp"
	 crossorigin="anonymous">
	<link href="https://fonts.googleapis.com/css?family=Righteous%7CMerriweather:300,300i,400,400i,700,700i" rel="stylesheet">
	<link href="/css/medium.css" rel="stylesheet">
	<link href="/css/additional.css" rel="stylesheet">
	<link href="/css/laty.css" rel="stylesheet">

	<link rel="shortcut icon" href="/img/favicon.ico">
</head>
<body>
<nav class="navbar navbar-expand-lg navbar-light bg-white fixed-top mediumnavigation nav-down">
    <div class="container pr-0">
        
        <a class="navbar-brand" href="http://latynka.tak.today/">

            

            <span>LATYNKA.TAK</span>
        </a>
        

        <button class="navbar-toggler" type="button" data-toggle="collapse" data-target="#navbarMediumish" aria-controls="navbarSupportedContent"
            aria-expanded="false" aria-label="Toggle navigation">
            <span class="navbar-toggler-icon"></span>
        </button>

        
        <div class="collapse navbar-collapse" id="navbarMediumish">
            
            <ul class="navbar-nav ml-auto">
                 
                <li class="moye-nav-item nav-item ">
                    <a class="nav-link" href="/publikaciji/">Публікації</a>
                </li>
                 
                <li class="moye-nav-item nav-item ">
                    <a class="nav-link" href="/projekty/">Проєкти</a>
                </li>
                 
                <li class="moye-nav-item nav-item ">
                    <a class="nav-link" href="/biblioteka/">Книгозбірня</a>
                </li>
                 
                <li class="moye-nav-item nav-item ">
                    <a class="nav-link" href="/lattexty/">LatTexty</a>
                </li>
                
            </ul>
            
        </div>
        
        
    </div>
</nav>


        <div class="site-content">   
            <div class="container">
<div class="main-content">
  
  <div class="post-container">
                    
		<div class="mainheading">
    	
      <h1 class="posttitle">Укрлатинка: просто і зі смаком</h1> 

				
      <div> 
        	
         
          <span class="post-meta-item">
						<i class="fas fa-user-circle"></i> 
						Руслан Чортківський 
					</span>
        

        
        <span class="post-meta-item">
					<i class="fas fa-calendar-minus"></i> 
					2003.07.25 
				</span>
            
				
				
          <span class="post-meta-item">
						<i class="fas fa-external-link-square-alt"></i>
						<a href="http://gazeta.dt.ua/EDUCATION/ukrlatinka_prosto_i_zi_smakom.html" target="_blank">  Дзеркало тижня </a>
					</span>
        

      </div>   
			
    </div>
		

    
    <div class="featured-image img-fluid">
			
    </div>
    

    
    <div class="article-post">
      <p>Задля наповнення суттю заяв України про бажання стати повноцінною складовою Західної Європи усього варто, окрім іншого, здійснити дві прості речі.</p>

<p>Перша — перевести українську мову на латинський шрифт. О-о-о-о! Відомо, скільки списів поламано в суперечках на цю тему, тим більше, що питання не вперше й ставиться: ще за часів діяльності «Руської трійці» не раз звучала така пропозиція. Зрозуміло, хранителі усталеної звичаєвості відразу чолом впруться проти такого нововведення і почнуть перераховувати аргументи «проти»: пригадають ратні подвиги батьків-дідів-прадідів і дідів-прадідів проти польської шляхти та німецько-фашистських загарбників; висунуть тезу, що латинка несе загрозу ополячення чи взагалі засмічення української мови; переведення на новий шрифт з’їсть багато коштів із держскарбниці; латинка налякає, відштовхне те російськомовне населення, яке прихильно ставиться до української мови і відіб’є в нього бажання її вивчати взагалі; кирилиця є нашим праісторичним письмом і більше відповідає мовним особливостям та менталітетові українців; зайва плутанина, що виникне в головах молодих під час навчання.</p>

<p>Пройдемося ж окресленими щаблями.</p>

<p>Сам особисто належу до затятих традиціоналістів, і в цьому ключі боляче розлучатися з набутою за життя звичкою до кирилиці. Але в ті миті, коли огортають сумніви, слід щоразу себе перепитати: ми дійсно хочемо до європейської спільноти, чи тільки вдаємо? Ми справді хочемо вичавити краплина за краплиною із себе душок «совка», чи лише збираємося мати таку мрію? Якщо ми тільки бавимося в «Еуропу» і бажаємо й надалі хизуватися своїм (ого-го-го яким сміливим!) замахом на західний вектор — що ж, тоді питання знімається: граємося всі! Та якщо прагнемо позбутися оцих «наче» та «буцім», то варто зважитися й на такий досить зламний вчинок.</p>

<p>Про ратні подвиги дідів та прадідів проти польської шляхти чи німецького вермахту багато розпинатися не треба, бо нині все змінилося з точністю до навпаки: Польща вже кілька років «вписується» за Україну перед західним світом, а Німеччина — один з несучих стрижнів ЄС.</p>

<p>Латинка як загроза ополячення чи засмічення нашої «солов’їної». Загроза, висмоктана з перста, покладеного в основу художньої «композиції з трьох пальців». Чорноокі галичани та голубоока Волинь дедалі більше здають позиції під наступом укр-рос. покручу та дедалі глибшого мовного зросійщення свого краю. З другого боку, самі по собі латинські букви безвинні, нездатні засмічувати мови. Інша річ, які слова ми з них складатимемо. Тією ж кирилицею нині створено стільки мовних сміттєзвалищ, що їх доведеться розгрібати протягом не одного покоління. Показовим прикладом таких відходів є слово «імплементація», але то тема окремої оповідки.</p>

<p>Кошти. Продайте кілька державних «мерсів» та «лексусів», купіть замість них вітчизняні ЗАЗ-Daewoo. На виплату. З дворічною ґарантією. Ось вам і гроші на введення латинки. А взагалі твердження про брак коштів дуже нагадує ту байку, коли газ на кухні безперервно палиться, аби заощадити трохи сірників.</p>

<p>Латинка налякає і відштовхне. Перший клас, друга чверть. Слід розрізняти, коли людина ХОЧЕ вивчити українську мову, і коли НЕ ХОЧЕ. Якщо є бажання, мову можна опанувати за будь-якого правопису, шрифту чи власного кольору шкіри. Коли ж людина засадничо не сприймає всього «укр», ненавидить його, то знайдеться мільйон мільярдів заперечень, аби не вчити мови. І укрлатинка тут великої ролі не відіграє: подумаєш, однією відмазкою більше, однією менше…</p>

<p>Кирилиця — наше праісторичне письмо. Так, тут крити нема чим: протошумерські написи, знайдені в заповіднику «Кам’яна Могила» за 20 кілометрів від Мелітополя, датуються VI—IV тис. до н.е., і всі ті ромбики, квадратики, трикутники та хвилясті лінії, які вимальовували наші предки — європейські кроманьйонці, — дуже нагадують сучасні букви А, У, П. Але ми ту справу проґавили: віддали задарма свою спадщину в тундру. Будемо вірити, що за якісь одну-дві тисячі літ надолужимо втрачене і ввічливо нагадаємо Варшаві, Берліну та Москві, хто їм писемність подарував, а наразі питання стоїть інакше: або переходимо на латинку, або взагалі писати українською невдовзі перестанемо.</p>

<p>Кирилиця притаманна менталітетові українців та відповідає особливостям української мови. Знаєте, совкове мислення, радянський спосіб життя зовсім не є необхідною складовою нашого менталітету, але переважна більшість населення ним чомусь й досі, на дванадцятому році Незалежності, послуговуються. Тож входження України до європейської хати полягає не стільки в узгодженні законодавства чи поліпшенні економічних показників (цією паперовою мазаниною нехай переймаються чиновники у Брюсселі), скільки — оце дійсно першорядне завдання — у викоріненні «совєцкоподданості» в нас самих. Не в нинішньому поколінні, а в прийдешніх. Бо вже з пелюшок, ще не розуміючи, що ті закарлючки означають, дитина буде звикати до латинки. Це окупиться, як настане час вчити іноземну мову: в маленького українця вже не буде ломки з приводу шрифту.</p>

<p>Щодо мовних особливостей, то латинка, як не крути, до української мови пасує більше, ніж до турецької, татарської чи казахської, і все ж мови нею чомусь послуговуються. А тим самим полякам, хорватам, чехам, словенцям і словакам вдається латинкою мову свою не просто зберігати, а протистояти заанглійщенню, онімечченню і водночас створювати сучасний словниковий запас, що його вимагає новітня доба. До речі, левову частку роботи за нас вони вже зробили і нам не доведеться ламати голову, як замінити ту чи іншу кириличну літеру латинською. Зважати під час розробки укрлатинки слід лише на два головні критерії: простота написання (тобто практичність, без отих нагромаджень штибу «shch») і… щоб красиво виглядало.</p>

<p>Плутанина в головах молодих. Господь з вами! Молодих зміна шрифту якраз найменше зачепить. Про латинку та пелюшки вже йшлося, та то — про ще ненароджених. А нинішній підліток вже живе в на чверть олатинених письменах, починаючи від реклами і обрамлення комп’ютерних програм та e-листуванням завершуючи. Втім, ніхто не стверджує, що зміну літер треба проводити так, як у Союзі наприкінці 80-х обміняли старі купюри вартістю 50 і 100 карбованців на нові: раз — і за одну ніч, хто був ніким, той став нічим.</p>

<p>А взагалі слід чесно зізнатися собі: головною перешкодою впровадження укрлатинки є не вище перелічені приводи, а звичайнісінька лінь. Саме наші з вами лінощі, коли йдеться про розвиток, спроби вдосконалення, пошуки нових словотворів та правопису, та наше закостеніле академічне здмухування порохів з мовного набутку та його надмірне засолювання.</p>

<p>Друга необхідна зміна на шляху Української держави до Європи виглядає витратною, але не такою вже й нездійсненною. Це — переведення «Укрзалізниці» на європейську ширину колії. І не треба зчиняти жодного галасу або розкручувати великий піар. Чи багато було шуму з приводу електрифікації кілька років тому величезного шматка залізниці? Ні, бо то було звичайною рутинною роботою на колії, її осучасненням. Те саме і тут. Значну кількість полотна й без того час уже перекладати, поки воно не втратило своєї рівнобіжності. Виконуючи порядкові ремонтні роботи, можна й здійснити перехід на європейський вимір. Звісно, до цього слід провести надґрандіозну підготовку, аби не вийшло так, що в одному напрямку потяги їздитимуть за російським стандартом, а у зворотному — за європейським. Втім, досить влучна ілюстрація нашої багатовекторності.</p>

<p>І ось уявіть собі, що одного дня «Укрзалізниця» стала на «європейські» рейки. Того чудового дня, скажімо, 1 квітня, коли в нас полюбляють підвищувати ціни, на україно-російському кордоні пересічний москвич, який оце саме трясеться з Кремля до Празького Граду, раптом з подивом зауважує, що колеса у вагонах змінюють не в Чопі, до якого пріти ще з півтори доби, а в смт Хутір-Михайлівський чи в Козачій Лопані, і на прикордонному гаслі написано «Vas vitaje Ukrajina!»</p>

<p>«А то хіба вже Європа? — подивується приголомшений москвич. — Відколи ж це?»</p>

<p>Відзавжди.</p>

    </div>
                    
    
    <div class="after-post-tags">
      <ul class="tags">
        
      </ul>
    </div>
    
                    
    
    <div class="row PageNavigation d-flex justify-content-between font-weight-bold">
      
        <a class="d-block col-md-6" href="http://latynka.tak.today/laskavo-prosymo-v-ukrajinu/"> &laquo; Laskavo prosymo v Ukrajinu</a>
      

      
        <a class="d-block col-md-6 text-lg-right" href="http://latynka.tak.today/latynky-bojatysia-u-svit-ne-xodyty/">Латинки боятися – у світ не ходити &raquo;</a>
      
      <div class="clearfix"></div>
    </div>
    

  </div>
  

	

</div>


            </div>
<footer class="footer">
    <div class="container">
        <div class="row">
            <div class="col-md-6 col-sm-6 text-center text-lg-left">
                Copyright &copy; 2014 – LATYNKA.TAK
            </div>
            <div class="col-md-6 col-sm-6 text-center text-lg-right" style="font-size:30px">    
                <a href="https://www.facebook.com/latynka.tak/" target="_blank"><i class="fab fa-facebook-square"></i></a>
            </div>
        </div>
    </div>
</footer>


        </div>


<script src="https://code.jquery.com/jquery-3.3.1.min.js"></script>
    
<script src="https://cdnjs.cloudflare.com/ajax/libs/popper.js/1.14.6/umd/popper.min.js" integrity="sha384-wHAiFfRlMFy6i5SRaxvfOCifBUQy1xHdJ/yoi7FRNXMRBu5WHdZYu1hA6ZOblgut" crossorigin="anonymous"></script>

<script src="https://stackpath.bootstrapcdn.com/bootstrap/4.2.1/js/bootstrap.min.js" integrity="sha384-B0UglyR+jN6CkvvICOB2joaf5I4l3gm9GU6Hc1og6Ls7i6U/mkkaduKaBhlAXv9k" crossorigin="anonymous"></script>

<script src="/js/mediumish.js"></script>

    </body>
</html>
