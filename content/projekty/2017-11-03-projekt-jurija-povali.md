---
title: Проєкт Юрія Повали
type: projekty
date: 2017-11-03T08:00:30+00:00
url: works/projekt-jurija-povali/
featured_image: /img/projecty/lat-povala-03.png

---
#### Проєкт базується на кількох принципах:

<p style="padding-left: 30px;">
  1. За основу береться українська мова (не кириличне письмо, а сама мова як явище).<br /> 2. Приймається до уваги досвід інших слов&#8217;янських абеток.
</p>
<!--more-->
#### Про особливості:

**1. Звук /ɪ/ (позначення згідно International Phonetic Alphabet) позначається через латинське i.**  
_Пояснення:_ злиття старих **/ɨ/** та **/i/** відбувалося в напрямку підняття. За традиціями слов&#8217;янського запису в латиниці та кирилиці вони мають такі відповідники:  
**кирилиця / латиниця / IPA**  
 **ы                    y                /ɨ/**  
 **и                     і                /ɪ/**  
 **і                      í                /i/**  
тому, латинське &#8220;і&#8221; приймається до запису того ж звуку, який в кирилиці позначається через **&#8220;и&#8221;**. Усталений запис через ігрик категорично відкидається через його одну важливу річ &#8211; такий запис вперше з&#8217;явився в проекті пана Лозинського, котрий підлаштовував польське письмо під тодішню кирилицю, роблячи таким чином псевдо-польську транслітерацію. Далі його ж наслідував Їречек, звідки ця ідея рознеслася майже всіма іншими проектами. Сама ідея не відповідає концепції запису та фонетичному розвитку мови.

**2. Звук i записується через латинське í** (див. відповідники). Більше того, в українській мові відбувся процес переходу **ятя/е** в **&#8220;і&#8221;** (див. í). Аналогічний процес відбувся і в чеській, де це явище позначається через **í**, що в цілому добре вкладається в концепцію запису. Пізніше цей процес зачепив і перехід **о-у-і** (як в словах: _мій, дім_ і т.д.); в тих випадках теж пишеться **í**, розділення за етимологією немає.

**3. Використання діакритики.**  
_**а)**_ Головним та найчисельнішим діакритичним знаком є гачок. З ним пишуться наступні літери: **š, č, ř, ž, ť, ď, ľ, ň**.  
_**б)**_ Другорядним діакритиком є чарка (акут). З нею пишуться наступні літери: **ś, ć, ź, í, ú** (про використання на письмі див. далі).  
_**в)**_ Додатковим недіакритичним символом є **ł** (використання див. далі).

**4. Запис g, h в іншомовних словах.**  
В словах іншомовного походження **g/h** пишуться відповідно оригіналу. Наприклад, _gol (гол), hit (хіт), hol (хол), hokej (хокей), geología (геологія)_. Вибір вимови залишається за мовцем. В пріорітеті правильна вимова.

**5. Вживання ł.**  
Так історично склалося, що українська мова має три варіанти звуку **/l/**, а саме: твердий **/l/**, м&#8217;який **/lʲ/** та огублений **/w/**. В кирилиці огублена **&#8220;л&#8221;** позначається через **&#8220;в&#8221;**, що, наразі, спричиняє помилкове прочитання цього звуку як **&#8220;ф&#8221;**. Наприклад, **/vɔfk/, /xɔdɪf/, /rɔbɪf/** і т.д. Відповідно **ł** вживається там, де **&#8220;л&#8221;** огублюється. Наприклад, _šołk, píšoł, bavołna_. Таким чином уникається хибна вимова, зберігається графічна близькість при часуванні дієслів (_chodił-chodila_) та уникається перетягування невдалих рис української кирилиці на латинський правопис.

**6. Вживання ú, u, v.**  
В українському правописі існує кілька недоліків щодо звуків **/w/**, **/v/**, **/u/**. Зокрема, чергування **у/в** в залежності від позиції. Правило недосконале та більше нагадує купу виключень з елементами правила. Носії мови не вміють правильно чергувати літери та разом з тим правильно вимовляти ці звуки в тих позиціях. Позицій для них можна виділити дві: сильна та слабка. Для **/v/** сильна позиція &#8211; це позиція між голосними, коли звук не вдається до огублення. Для **/u/** &#8211; це позиція між приголосними. В інших позиціях (слабкій) вони огублюються. Для уникнення хибної вимови вводяться такі символи та правило до їх вживання: **u, ú, v**.  
_**а)**_ Вживання регулюється етимологічно. Наприклад, zautra /zawtra/ (ет. за + утро), _včora_ **/wt͡ʃɔra/**, _učiteľ_ **/wt͡ʃɪtɛlʲ/**, _účeň_ **/ut͡ʃɛɲ/**.  
_**б)**_ В слабкій позиції (на початку слова перед приголосною чи всередині слова перед приголосною, але після голосної) **v, u** огублюються.  
_**в)**_ **Ú** позначає звук **/u/** там, де за правилами він мав би огублюватися, але цього не відбувається. Наприклад, _účeň_ **/ut͡ʃɛɲ/**, _Úkrajína_ **/ukrajina/**, де замість очікуваного огублення звук зберігає свою якість.

**7. За основу береться позначення м&#8217;якості на приголосних.** Наприклад, _kuťa, robiťśa_.  
_Вийняток №1:_ **í** пом&#8217;якшує попередню приголосну. Наприклад, _míj, dím, tvíj, tíľki, sídlo, nímij_.  
_Вийняток №2:_ **&#8220;i+голосна&#8221;** використовується для пом&#8217;якшення в випадках типу _sviato, Zaporížžia, zbížžia_.

**8. В запозиченнях, де в оригіналі були буквосполучення іа, іо, іе, іу і т.д. пишеться í+голосна.** Наприклад, _geología, teoría, radío_.

**9. Дифтонги в запозичення пишуться відповідно оригіналу.** Наприклад, _auto, autentičnij_.

**10. В бездіакритичному письмі діакритики просто пропускаються,** як це робиться в неформальному листуванні в інших мовах.

#### Короткий приклад тексту:

<p style="padding-left: 30px;">
  <em>Fonetična sistema sučasnojí úkrajínśkojí movi, vkľučajuči líteraturní normi j dejakí díalektní osoblivostí, nalíčuje 38 osnovnich fonem: 6 holosnich ta 32 priholosnich; dodatkovo viznačajuť 13 priholosnich fonem v periferíjníj pídsistemí, ale ísnujuť j ínší pohľadi na fonemnij sklad úkrajínśkojí movi.</em>
</p>

#### Відповіді на можливі запитання:

**1. Чому ň, ř?** &#8211; Гачок береться за головний діакритичний символ. Він використовується в більшості символів з набору &#8220;розширена латиниця&#8221;. Якщо змінювати систему під &#8220;гачок для шиплячих, чарка для м&#8217;яких&#8221; &#8211; потрібно змінювати і позначення для **ď, ť, ľ** на позначення через чарку. Ці символи мають меншу поширеність та підтримку в юнікоді.

**2. Які абетки бралися за приклад?** &#8211; Чеська, словацька, хорватська та польська. З кожної з них було взято подібні риси та відкинуто відмінні (наприклад польське розрізнення **ы-і** чи довгота голосних в чеській/словацькій; власне риси, які відсутні в українській).

**3. Чому не писати &#8220;и&#8221; через ігрик?** &#8211; Як вже казалося раніше, це риса з польських підлаштувань. Більше того, згідно з Ф.Д. Климчуком, за фонетичним розвитком **ы-і** слов&#8217;янські мови можна розділити на північні та південні. Українська, разом з чеською, словацькою та всіма південно-слов&#8217;янськими, належить до південної групи. Відповідно в питанні позначення звуку **/ɪ/** орієнтація була на мови цієї групи, а не польську/білоруську чи будь-яку іншу мову з іншим розвитком.

**4. Українська і білоруська мови схожі, чому латинки доволі відрізняються?** &#8211; Бо. Вище було згадано, що білоруська відноситься до іншої групи фонетичного розвитку, хоча взаємозрозумілість між мовами на рівні вище середнього.

**5. Чому не окремий символ для /w/?** &#8211; Вичерпних правил вживання цього звуку немає, хоча він зустрічається часто. Ситуація сильно різниться від мовця до мовця. Тому його краще розділити в записі згіно етимології.