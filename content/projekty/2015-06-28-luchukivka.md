---
title: Проєкт Івана Лучука
type: projekty
date: 2015-06-28T07:53:17+00:00
url: works/luchukivka/
featured_image: /latynka/img/projecty/Latynka-Luchukivka.png

---
2000 року вийшов <a href="https://drive.google.com/file/d/1ucN7HVuVUFUJHZ8H1iymu8hSb35zzYgm/view" target="_blank">&#8220;Korotkyj Pravopys&#8221;</a> Івана Лучука, в якому він детально описав український латинський правопис.

<!--more-->

В основу абетки було взято <a href="http://latynka.tak.today/works/proekt-jirecheka/" target="_blank">проєкт Їречека</a> із заміною **ch** на **x** (_xata_ замість _chata_). 

Безвинятково в усіх позиціях вживаються пом&#8217;якшені приголосні: ховається &#8211; _**xovajeťśa**, нянька &#8211; **ńańka**_. При пом&#8217;якшенні приголосних, які не мають м&#8217;яких відповідників, використовується **_«j»_**: **_Zaporižžja, svjato_**.

Цей правопис використовує часопис &#8220;<a href="http://www.ji-magazine.lviv.ua/index.htm" target="_blank">Ї</a>&#8220;.

<a name="luchuk-pro-proekt"></a>  

<h4 id="luchuk-pro-proekt" style="padding-left: 30px;">
  Іван Лучук про свій проєкт української латинки:
</h4>
<div style="padding-left: 30px;">
<p>
  <em>&#8220;Невідомо, якою мовою ми б зараз спілкувалися, якби українці перейшли на латинку в ХІХ столітті. Рано чи пізно вона б призвела до повної полонізації галичан. Тому в &#8220;азбучній війні&#8221; того часу я за &#8220;кириличників&#8221;. Інша річ – 100 років тому. На початку СРСР латинку прийняли багато народів, зокрема Середньої Азії. Наприклад, казахи, які доти писали арабською в&#8217;яззю. У 1930-х їх стали переводити на кирилицю – аби зблизити з російським народом. А 1929 року на з&#8217;їзді Всеукраїнської академії наук у Харкові голосували за те, щоб перевести на латинські літери й український правопис. Пропозицію підтримали члени правописної комісії – східняки Остап Вишня й Володимир Сосюра. Кирилиця перемогла двома голосами. От тоді, вважаю, був слушний час.</em>
</p>

<p>
  <em>Свою абетку я писав на замовлення видавництва &#8220;Класика&#8221;. Однієї теплої весняної ночі 2000 року ми гуляли по Львову з видавцем Володею Дмитерком і художником Влодком Костирком – він і досі картини латинкою підписує. Домовилися, що я за зарплату сяду і зроб­лю такий правопис. Працював щоденно три місяці. Комп&#8217;ютера не мав, позичив у друзів маленьку &#8220;Олімпію&#8221; – друкарську машинку з латинським шрифтом. Постійно переставляв аркуші з однієї машинки в іншу, бо ж писав і кирилицею, і латинкою.</em>
</p>

<p>
  <em>Найбільше клопоту мав із пом&#8217;якшенням приголос­них. Використав словацький варіант – апостроф на позначення &#8220;ть&#8221;, &#8220;ль&#8221;. Серби для м&#8217;якого &#8220;ль&#8221; ставлять lj. Моя система – щоб одному звуку відповідала одна літера, хай уже і з діакритичним знаком.</em>
</p>

<p>
  <em>Така літерація добре передає українську вимову, але жахливо незручна. Публіцист Микола Рябчук зразу написав: &#8220;Лучукова латинка – гарна, як гобелен, як колесо на стіні, але не практична&#8221;. Зараз вона гальмувала би спілкування, бо під неї нема розкладок клавіатури. Я й сам, коли треба, використовую гарвардську систему – передаю літери за англійським правописом.</em>
</p>

<p>
  <em>&#8220;Лучуківка&#8221; мала вийти книжечкою кишенькового формату. Але Дмитерко чомусь передумав видавати. Я передав роботу Тарасові Возняку, редакторові журналу &#8220;Ї&#8221;. Вони одразу почали її використовувати. А мене вже через рік це не цікавило&#8221;. <strong>(Джерело: </strong></em><strong><em><a href="http://gazeta.ua/articles/history-journal/_prihilnikiv-ukrayinskoyi-movi-zvinuvachuvali-v-simpatiyah-do-rosijskoyi-imperiyi/580218" target="_blank">Gazeta.ua</a>)</em></strong>
</p>
</div>

Тут ви можете <a href="http://www.ji-magazine.lviv.ua/luch/readme.htm" target="_blank">завантажити програму &#8220;Лучуківка&#8221;</a>, призначену для транслітерації українських текстів на латинку за методом Івана Лучука.

**ЧИТАТИ БІЛЬШЕ: ** <a href="https://drive.google.com/file/d/1ucN7HVuVUFUJHZ8H1iymu8hSb35zzYgm/view" target="_blank" ">Ukrajinśka latynka. Korotkyj pravopys</a> 

<a href="http://latynka.tak.today/translit/luchukivka/cyrillic_latin.html" target="_blank">Онлайн-транслітератор</a>