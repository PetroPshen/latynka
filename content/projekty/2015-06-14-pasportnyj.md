---
title: Паспортний
type: projekty
date: 2015-06-14T07:47:25+00:00
url: works/pasportnyj/
featured_image: /latynka/img/projecty/Latynka-pasportnyj.png

---
Кабінет Міністрів 27 січня 2010 року України видав постанову, в якій впорядкував **правила транслітерації української абетки латиницею**, затвердивши <a href="http://zakon2.rada.gov.ua/laws/show/55-2010-%D0%BF" target="_blank">таблицю транслітерації</a>. Ці правила застосовують зокрема для видачі закордонних паспортів громадянина України.

<!--more-->

Головною особливістю цього стандарту порівняно із історичними латинськими абетками є те, що в його основу покладено **англійський правопис**, а також повністю упущено пом&#8217;якшення **м&#8217;яким знаком. **Апостроф також не відтворюється.

Буквосполучення &#8220;**зг**&#8221; відтворюється латиницею як &#8220;**zgh**&#8220; _(наприклад, Згорани &#8211; Zghorany, Розгон &#8211; Rozghon)_ на відміну від &#8220;**zh**&#8221; &#8211; відповідника української літери &#8220;**ж**&#8220;.

**Й** та йотовані **я**, **ю**, **є**, **ї** на початку слова позначаються як **Y**, **Ya**, **Yu**, **Ye**, **Yi**; в усіх інших позиціях &#8211; **i**, **ia**, **iu**, **ie**, **i** відповідно.

####  Вади офіційної системи

Офіційна система української транслітерації ґрунтується, скоріше, на політичних, ніж на наукових засадах та має занадто тісну **прив’язку до англійського правопису**.

Мотивацією такої тісної прив’язки слугують аргументи, буцімто, по-перше, якщо англійська мова в теперішньому глобальному світі є міжнародною, то всі транслітераційні стандарти мусять бути суворо підпорядковані нормам англійського правопису _(хоча, наприклад, китайська латинка має цілу низку відступів від цих норм — це стосується, насамперед, вимови літер Q чи X)_, а, по-друге, іноземці буцімто не зможуть правильно прочитати наші власні назви, якщо вони записуватимуться не за правилами англійського правопису.

Такий підхід можна пояснити також звичкою вважати латинку алфавітом конкретної іноземної мови, а не просто системою письма. Проте вищезгадана мотивація є цілком безпідставною, адже в переважній більшості латинописних мов прийнято **зберігати оригінальне написання іншомовних власних назв**.

Ще одна вада полягає в тому, що ця система **не дає можливості недвозначного відтворення** оригінального кириличного написання, коли одне й те саме латинізоване написання може бути транслітеровано назад у кирилицю одразу в кількох варіантах:

  * S**ia**va S**ia**ntovych — С**я**ва С**іа**нтович, С**іа**ва С**я**нтович;
  * Z**aits**ev — З**айц**ев, З**аіц**ев, З**аїц**ев, З**айтс**ев, З**аітс**ев, З**аїтс**ев;
  * Ru**d**ko — Ру**д**ко, Ру**дь**ко;
  * Bu**l**kin — Бу**л**кін, Бу**ль**кін;
  * Vyshnev**s**k**y** — Вишнев**с**к**і**, Вишнев**с**к**и**, Вишнев**сь**к**ий**, Вишнев**сь**к**і** тощо.

У такому випадку можливість зворотньої автоматичної транслітерації назад у кирилицю за допомогою комп’ютера повністю виключається.

Крім того, офіційний варіант української латинки **поширюється** фактично **лише на англійську мову**, натомість в усіх інших мовах українські власні назви продовжують транскрибуватися за правилами конкретної мови, що суперечить світовій практиці зберігати єдине латинське написання конкретної власної назви в усіх мовах.

<a href="http://translit.kh.ua/?tkpn#passport" target="_blank">Прогама транслітерації</a>

<a href="http://uk.wikipedia.org/wiki/%D0%9B%D0%B0%D1%82%D0%B8%D0%BD%D1%96%D0%B7%D0%B0%D1%86%D1%96%D1%8F_%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D0%BE%D1%97_%D0%BC%D0%BE%D0%B2%D0%B8" target="_blank">Джерело</a>