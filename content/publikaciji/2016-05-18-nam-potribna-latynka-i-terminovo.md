---
title: Нам потрібна латинка – і терміново
author: Stanislav Nastenko
type: publikaciji
date: 2016-05-18T14:06:11+00:00
year: "2016"
url: /nam-potribna-latynka-i-terminovo/

---
Неперевершена Джамала виграла Євробачення. В яке місто поїдуть європейці в 2017-му? В Kiev, Kyiv чи може Keeiv? Odessa чи Odesa? Lviv чи Lview? Kherson, Xerson чи може Hersson?<!--more-->

Нам потрібна смілива і перспективна латинка вже сьогодні. Хоча б для імен, для назв міст і назв українського продукту. Те, що існує зараз (т.зв. &#8220;паспортний варіант&#8221;), як на мене, дратує і провокує своєю графічною недосконалістю.

Написання назви міста &#8211; це його найперша і, можливо, найсильніша презентація. &#8220;Паспортний варіант&#8221;, придуманий чиновниками паспортних столів чи, в найкращому варіанті, інформаційно обмеженими біженцями з України, не працює на Україну, бо ніхто про це тоді і не думав.

Слово (а для іноземця &#8211; писане слово) має дихати, має інтригувати, має ставити запитання, на які хочеться знайти відповіді. Не може бути запитань до міста _Khutir Mykhaylivskyy_ &#8211; десь на другому **khkhyy** закінчується світ і вимикається світло, а от через інтригуючий _Houtier Meehailievsky_ прямують потяги в Європу.

&#8220;Занадто складне&#8221; для пост-радянського українця нефонетичне написання англійських і французьких слів &#8211; це не вада, а перевага. В _Bordeauх_ хочеться їхати і випити там келих _Perrier_. Але не в _Bordo_ за _Perje_.

Потрібно швидко думати і швидко вирішувати. В тому числі з латинкою. Завтра туристи або приїдуть в _Harkiew (Xarkiev),_ або тричі подумають, скільки ж то треба випити, щоб отримувати задоволення десь в _Kharkiv_.

Вам не зрозуміло, чому _Xarkiev_ виглядає краще, ніж _Kharkiv_? З якою швидкістю ви друкуєте англійською мовою? Я 42 WPM, тобто середній показник для американця. Щоби зрозуміти, як висне європеєць, канадієць або американець на наших **-kh**, **-yy**, на неймовірній концентрації твердого **-y-** посеред слова, потрібно вільно читати англійською, а ще краще &#8211; зачитуватися французькими творами в оригіналі (чого я сам лише прагну).

_Odessa_ завжди легше і приємніше читатиметься, ніж _Odesa_. Я не розумію, чому українці мають писати латинкою з одним **-s**. Подвоєна **-ss** підкреслює, що це саме український звук **-с**, а не **-з**, наприклад. Подвоєні букви переносять більше повітря в письмі.

Упертість – це аж ніяк не сестра успіху, а радше його могила. Особливо у випадку письма. Практично всі європейські народи змінюють своє письмо час від часу, а французи це роблять кожні декілька років!

Вершина недосконалості української латинки – це, звісно, апостроф замість м&#8217;якого знаку. Але тут полегшено зітхаю – здається, це нещастя ми вже проїхали, і _L&#8217;viv_ на всіх туристичних візитівках став _Lviv_. Трохи механічне, не дуже поетичне написання, але, як-не-як, крок вперед.

У мене немає остаточного варіанту написання красивих назв українських міст латинкою. Нехай з цього проекту &#8211; альтернативної латинізації назв міст для реклами Євробачення 2017 &#8211; почнеться поступ латинки в Україні.

При якомусь поважному мовному інституті має бути утворена комісія, до якої увійдуть, наприклад, модерновий художник, маркетолог, лінгвіст, а головою її стане англієць або француз, що опанував українську мову.

Якщо ж не вдається заснувати комісію, почнімо дискусію тут.