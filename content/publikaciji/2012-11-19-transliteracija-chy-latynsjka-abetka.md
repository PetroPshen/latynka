---
title: Транслітерація чи латинська абетка для української мови
author: Ярослав Михайлишин
type: publikaciji
date: 2012-11-19T06:07:27+00:00
url: /transliteracija-chy-latynsjka-abetka/
year: "2012"
sourcename: Журнал "Ї"
sourcelink: http://www.ji-magazine.lviv.ua/luch/myxajlyshyn.htm

---
При транслітерації українських географічних та інших власних імен з кирилиці на латинку постають певні труднощі. Енциклопедія Українознавства (Сарсель) подає три різні транслітерації (до якої мови?). Ці труднощі, до певної міри, можна усунути, створивши для української мови латинську абетку.<!--more--> Тут не мається на увазі позбутися кирилиці, а лише надати латинській азбуці “право присутности”.

При такій “присутності” в нас латинки всі українські власні імена в мовах, які вживають латинку, мали би лише одну форму. Правдоподібно, вимова тих імен в різних мовах би була різною, але це нічого не міняє, бо так воно є й тепер. Власні імена мов, які вживають латинку, можна би писати в українських текстах так, як в оріґиналі, себто, латинкою. Не думаю, що це є зарадикальна пропозиція, бо вже тепер в Україні таке часто зустрічається.

Найбільше поширена комп’ютерна клявіятура, принаймні, на т. зв. заході, має 26 латинських букв. Англійська та багато інших мов вживають цю клавіятуру без змін, а деякі мови потребують менші, чи більші модифікації, що завжди пов’язане з певними невигодами, з якими ми добре знайомі. Тут пропонується латинська абетка для української мови, яка не потребує жодних змін в тій клявіятурі.

**Основи пропонованої абетки**

1. Абетка не має бути пристосуванням абетки якоїсь іншої мови, а повинна якнайбільше віддзеркалювати кирилицю.

2. Фонетичний принцип українського правопису повинен бути затриманий. Оскільки можливо, кожний звук повинен передаватися одною буквою, або тими самими сполученнями букв і кожна буква, чи сполучення букв, повинні представляти лише один звук.

3.  Букви, оскільки можливо, повинні передавати ті звуки, які вони передають в інших, головно, слов’янських мовах.

4. Відсутність понадбуквових знаків.

5. Комп’юторна клявіятура не потребує жодних приспосувань.

**Українська латинка**

В українській кирилиці 33 букви

**а, б, в, г, ґ, д, е, є, ж, з, и, і, ї, й, к, л, м, н, о, п, р, с, т, у, ф, х, ц, ч, ш, щ, ь, ю, я,** (вживається також апостроф та рідше знак наголосу). Їх пропонується передавати латинською абеткою так:

!. Букви              **а, б, в, г, ґ, д, е, з, к, л, м, н, о, п, р, с, т, у, ф, х, ц**

як                      **_a, b, v, h, g,d, e, z, k, l, m, n, o, p, r,  s, t, u,  f,  x,  c_**

(baran, vona, holova, ganok, dax, zvuk, mova, pava, son, tut, fuga, xata, cukor)

2. Букви            **и, і, й**

як                     **_y, i,  j       _**(lyce, joho, bilyj, kyj)

a)Тому, що буквам** и **та** і **найліпше відповідають латинські **_y _**та**_ і, _**букву **й** передається як **_j_**. В той спосіб уникається плутанина (**й** в одному місці **_y, _**в іншому**_ i_** і т. п.) й так воно є, здається, у всіх слав’янських мовах та багатьох европейських і інших.

б) Буква **і **в українській мові часом пом’якшує попередню приголосну, як в слові** ніс** (від нести), іншим разом ні, як в слові **ніс** (від носа). Питання, чи латинкою ми повинні писати **_njis_** (див. 5. нижче, де пропонується вживати **_j _**для знаку м’якшення) в першому випадку, а**_ nis_** в другому (так само **_tjik_** від текти і  **_tik_** від току, **_voljiv _**від воліти і  **_voliv_** від воли), дискусійне. По мойому так, щоби зберегти правильну вимову цих слів.

3. Букви              **ж,   ч,   ш,   щ**

як                      **_zh, ch, sh, sch_** (zhaba, vechir, mashyna, schaslyvyj)

Тут (з “економічних” причин) пропонується писати **_sch_** замість точнішого **_shch_** (в українській, здається, немає слів, в яких **с **стоїть перед** ч**).

4. Букви              **є,  ї,   ю,   я**

як                       **_je, ji,   ju, ja_**     (jedvab, Kyjiv, junyj, jakir)

5. Букву             **ь**

як                      **_j      _**(midj, blyzjko, kinj, ljaljka, xodytj, kinecj)

Це може здаватися незвичайним, але пишемо **_kоnjа_**, то чому не **_kinj_**. Зрештою, в хорватській вживається **_lj_** (iscelitelj, valjda, malj).

6. Апостроф пропонується вживати:

а) за існуючими правилами (b’je, ob’jizd, m’jaso, v’jazaty, pir’ja, bur’jan)

б) в словах, як **_z’hadaty _**(згадати), щоби їх відрізнити від **_zhadaty _**(жадати)

в) в словах, як **_Uzh’horod _**(Ужгород), в яких після **ж** є **г**

г) **дж** та **дз **часом вимовляються, як один звук (дзвін, джерело), іншим разом окремо (надземний, відживати), чи варта латинкою писати **_dzvin, dzhelelo _**та **_nad’zemnyj, vid’zhyvaty _**питання також дискусійне, по мойому &#8211; так.

Otzhe, proponujetjsja ukrajinsjka latynka z 26 bukv &#8211; **_a, b, c, d, e, f, g, h, i, j, k,  l. m, n, o, p, q, r, s, t, u, v, w, x, y, z_**. Dvi bukvy, **_q_** i **_w_**, mozhutj zdavatysja zajvymy, odnache vony znadobljatjsja dlja pysannja, holovno, vlasnyx imen, takyx jak Wagner, Quisling i t. p.

**Кінцева заввага**

Запропонована вгорі латинська абетка, здається, нічого не міняє, знаки кирилиці замінені знаками латинської абетки. Тут я пропоную деякі зміни. які би можна ввести. Напевно дехто може запропонувати ще інші корисні зміни до моєї пропозиції, про які я би радо хотів почути, не вважаю, що моя пропозиція є “останнє слово”.

