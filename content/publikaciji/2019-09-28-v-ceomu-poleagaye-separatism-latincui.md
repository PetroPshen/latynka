---
title: В чому полягає сепаратизм латинки?
author: Євгенія Чуприна
type: publikaciji
date: 2019-09-28T16:56:40+00:00
url: /v-ceomu-poleagaye-separatism-latincui/
summary: 'У мене є знайомі за кордоном, з якими і так доводиться листуватися латинкою, бо вони не мають відповідної клавіатури. Я того не люблю, чесно кажучи, і такі листи читаю дуже приблизно, але колись у мене так було і з українською мовою, а тепер я вже і російською вірш написати не можу, бо підвисаю.'
---
А поясніть мені хтось, будь ласка, в чому полягає сепаратизм латинки? Сепаратизм - це коли відділяються території, а латинка в нашій країні ніде не локалізована.

Мені здається, навпаки це би зцементувало країну. Якщо ж казати, що східним регіонам вона не сподобається, то тоді й українською писати - теж сепаратизм, як вам таке.

Я же ж міркую собі, що східним регіонам вона може якраз сподобатися. Людина приїжджає з села, а тут - опаньки! - латинка. І вона почуває себе як у Древньому Римі. Амооор! - і очима так - уууу...

Схоже, кирилиця дійсно приречена. Проблема цієї чудової системи у тім, що жодна держава, яка нею послуговується, не здатна виробити хоч один телефон чи комп'ютер, вартий уваги суспільства. Отже ми купуємо латинковий пристрій, а потім туди встановлюємо кирилицю. І не самі ми її встановлюємо, а такі люди, що на фейсбуці й не назвеш їх. Що тут доброго? 

У мене є знайомі за кордоном, з якими і так доводиться листуватися латинкою, бо вони не мають відповідної клавіатури. Я того не люблю, чесно кажучи, і такі листи читаю дуже приблизно, але колись у мене так було і з українською мовою, а тепер я вже і російською вірш написати не можу, бо підвисаю.

*[Джерело](https://www.facebook.com/evchupa/posts/3132935280081956)*