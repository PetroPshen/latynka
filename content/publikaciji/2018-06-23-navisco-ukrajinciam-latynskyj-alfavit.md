---
title: Навіщо українцям латинський алфавіт?
author: Андрій Нікітін
type: publikaciji
date: 2018-06-23T16:56:40+00:00
year: "2018"
url: /navisco-ukrajinciam-latynskyj-alfavit/
summary: 'Кирилиця не є власне українським витвором, її нав&#8217;язали разом із православ&#8217;ям. Створена вона учнями Кирила і Мефодія &#8211; на основі візантійського уніціал. Це по суті великі грецькі літери, якими стали записувати слов&#8217;янські тексти, не роблячи розрізнення між великими та малими літерами.'
---
Латиниця &#8211; моє захоплення і стимул розвитку. Мені мало просто розмовляти українською, я хочу знати історію її виникнення в контексті інших європейських мов, переважна більшість з яких користуються латиницею. Для мене латиниця &#8211; двері в загальне мовознавство, в фонетику.

В той самий час, це новий вимір, який змушує дивитися на власну мову свіжим поглядом, а це пробуджує зацікавленість, спонукає до досліджень та саморозвитку.

Ми користуємося кирилицею наївно, некритично, разом із росіянами, болгарами та монголами. Ця знакова система відокремлює нас від Европи; хочемо ми, чи ні, але робить нас частиною &#8220;русского мира&#8221;.

І це одна з причин, чому люди не хочуть переходити на українську, &#8211; вони її сприймають як інваріант російської. &#8220;Один алфавіт&#8221; звучить як &#8220;один народ&#8221; &#8211; в результаті &#8220;какая разніца&#8221;, адже купа українських слів нічим зовнішньо не відрізняються від російських &#8211; небо, нога, рука, вниз, голова, день, мир, дикий, великий, короткий тощо.

Московитам дуже хотілося, аби українська мова сприймалася лише як діалект так званого великорусского язика. Але українська мова своїм фонетичним розвитком дуже різниться від російської.

Остання є своєрідною реконструкцію старослов&#8217;янської, яку штучно перенесли на угро-фінський субстрат. Це якби якийсь інший та дикий нарід, що межує з Італією, забувши власну мову почав переймати мертву латину, вдихаючи в неї життя на побутовому рівні. В результаті ми б мали італійську (яка природно розвинулася з латини) і псевдо-латинську (яка штучно розвинулася на непритаманному для романських мов ґрунті).

Українська мова до старослов&#8217;янської має такий самий стосунок, як італійська до латини. А російська мова на українському тлі &#8211; це політичний, імперський експеримент з нашим мовним минулим, дуже підступний, живучий, зі всіма руйнівними ознаками паразита.

Найгірше те, що невід&#8217;ємним елементом цього експерименту стала знакова система, яку імперська влада взяла на озброєння, аби демонструвати всім свою спадкоємність від Київської Русі.

Не знаю, чи постало б в нас зараз питання латинізації української орфографії, якби поруч з Україною не було такої підступної Московії. Можливо, ми б зараз ішли тим самим шляхом що і Серби, які запровадили дві паралельні системи, одна з яких (а саме латинська) повільно витісняє кириличу, що не дивно.

Чому так? Тому що кирилиця не є власне українським витвором. Її нав&#8217;язали разом із православ&#8217;ям. Батьківщиною кирилиці є зовсім не Київ, а її творцями були зовсім не Кирило та Методій (останні пропонували іншу систему, що відома зараз як &#8220;глаголиця&#8221;), а до Київської Русі ці просвітники не мали жодного стосунку.

Сама ж &#8220;кирилиця&#8221; була створена на основі візантійського уніціалу учнями Кирила і Мефодія &#8211; це по суті великі грецькі літери, якими стали записувати слов&#8217;янські тексти, не роблячи розрізнення між великими та малими літерами.

З огляду на це, і враховуючи той факт, що більшість слов&#8217;янських народів послуговуються латиницею, що ця латиниця аж ніяк не зіпсувала ці мови, а навіть зберегла їх (чудовий приклад тому &#8211; маленька латинізована Словенія), Україна без зовнішнього тиску Московії могла б піти власним шляхом і обрати собі ту систему письма, яка б асоціювала її з Европою і була найбільш вигідною для неї не лише в геополітичному контексті, а також і в суто лінгвістичному.